---
layout: page
title: OpenDataDay Bari 2015
permalink: /odd15/
feature-img: "img/oddbari15.jpg"
---

# OPEN DATA DAY 2015

# a Bari tutti a confronto per migliorare con i dati

<b>Sabato 21 febbraio 2015, dalle 9.00 alle 18.00</b>

<b>Aula Magna, Politecnico di Bari – via Orabona 4</b>

Persone ed organizzazioni raccolgono, per svolgere i loro compiti, una svariata gamma di dati d’ogni tipo. Dati ambientali sulla qualità dell’aria e dell’acqua, dati sulla posizione degli autobus nelle nostre città, dati sui beni culturali e sul patrimonio artistico del nostro territorio. La maggior parte di questi dati sono prodotti e gestiti da enti pubblici, sono a loro volta pubblici per legge, e dovrebbero quindi essere resi aperti e disponibili all’uso per chiunque. Si chiamano Open Data, e sono una immensa risorsa ancora in gran parte inutilizzata. 

Sono numerose le categorie di soggetti e organizzazioni che possono trarre beneficio dalla disponibilità di dati aperti: le imprese del nostro territorio, ma anche i cittadini e la pubblica amministrazione. Gli Open Data infatti consentono di portare innovazione nella creazione di prodotti e servizi privati ed aumentare l’efficienza ed efficacia dei servizi pubblici, ma migliorano anche la trasparenza ed il controllo democratico, e la partecipazione alla vita pubblica.

I dati però possono e devono essere letti in relazione al territorio per il quale e sul quale vengono elaborati. Necessitano per questo di traduzione e diffusione, cosa spesso non garantita, che va a scapito dei cittadini e delle opportunità che vengono così precluse. Devono passare dunque da frammentati a coordinati e per farlo c’è bisogno di entusiasmo, professionalità e temerarietà. 

Un concetto che verrà spiegato a Bari, sabato 21 febbraio 2015 dalle 9 alle 18 nell’Aula Magna del Politecnico in via Orabona 4, grazie ad OpenPuglia, un progetto avviato da un gruppo di privati cittadini, civic hackers, studenti pugliesi ed esponenti dell’industria locale e del mondo accademico, che operano spontaneamente per creare nuova cultura con gli Open Data, ed un modo nuovo di intendere il rapporto tra l’informazione, il digitale ed i diritti dei cittadini.

Non un progetto qualsiasi, ma IL progetto che ha come obiettivo quello di far avanzare le condizioni sociali e tecnologiche del nostro Paese attraverso la partecipazione civica, la creatività dei giovani, la riduzione del digital divide, il rinnovamento dello Stato attraverso l’Open government. Un'opportunità di sviluppo per il territorio regionale e per il Paese grazia a trasparenza e partecipazione, le parole cardine su cui ruota la condivisione della conoscenza. 

Sabato 21 febbraio a Bari, in concomitanza con altri eventi analoghi organizzati in numerose altre città d’Italia e del mondo, siederanno attorno a un tavolo esperti, giornalisti, cittadini ed esponenti di pubbliche amministrazioni, insieme per imparare a leggere i dati e sviluppare idee e soluzioni innovative circa l’ambiente, la mobilità ed i beni culturali e ambientali. 

All’Open Data Day, patrocinato da Comune di Bari, Politecnico di Bari e Università di Bari, parteciperanno Adriana Agrimi (Dirigente della Regione Puglia), Silvio Maselli (Assessore Cultura e Turismo del Comune di Bari), Guglielmo Minervini (Assessore alle politiche giovanili della Regione Puglia), Francesco Surico (Innovapuglia), Gianni Sebastiano (Presidente del Distretto produttivo informatica pugliese) e Alessandro Marescotti (Presidente di Peacelink). 

La presentazione dell’evento e dei tavoli di lavoro sarà affidata a Vincenzo Patruno (ISTAT) e le istituzioni saranno affiancate da Massimo Zotti (SGI Puglia/Planetek Italia), Tommaso Di Noia (Politecnico di Bari), Morena Ragone (Università degli Studi di Foggia, SGI Puglia/Wister), Gianni Semeraro (Università di Bari) e Giuseppe Pirlo (referente dell’Università di Bari per l’Agenda Digitale e Smart City). 

Modereranno i lavori della Tavola Rotonda Ludovico Fontana (Corriere del Mezzogiorno) e Lino Castrovilli (giornalista e blogger).

Nel pomeriggio ci sarà spazio per gli hackathon: l’occasione per sviluppatori di software, programmatori, appassionati e curiosi, per lavorare insieme sugli Open Data disponibili in Puglia e produrre insieme qualcosa di concreto, creando soluzioni ed avviando nuove iniziative. Gli hackathon verteranno sui temi del monitoraggio ambientale, dell’infomobilità e dei beni culturali, in continuità con le prime inizative avviate da OpenPuglia. 
Il progetto OpenPuglia nasce anche con il supporto di SGI-Puglia, la sezione regionale dell’associazione Stati generali dell’Innovazione, che lo scorso 19 gennaio ha visto più di 130 persone partecipare al convegno organizzato con l’Università di Bari sul tema “Politiche dell’Innovazione e Sviluppo del Territorio”.

<div style="width:100%; text-align:left;" ><iframe  src="//eventbrite.it/tickets-external?eid=15617866459&ref=etckt" frameborder="0" height="260" width="100%" vspace="0" hspace="0" marginheight="5" marginwidth="5" scrolling="auto" allowtransparency="true"></iframe><div style="font-family:Helvetica, Arial; font-size:10px; padding:5px 0 5px; margin:2px; width:100%; text-align:left;" ><a style="color:#ddd; text-decoration:none;" target="_blank" href="http://www.eventbrite.it/r/etckt">Vendi i biglietti</a> <span style="color:#ddd;">attraverso</span> <a style="color:#ddd; text-decoration:none;" target="_blank" href="http://www.eventbrite.it?ref=etckt">Eventbrite</a></div></div>