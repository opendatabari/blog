---
layout: post
title: Pillole di WikiData
date: 2015-12-07
feature-img: beniculturali3.jpg
video: 
storify: 
categories:
- Educational
tags:
- #sgipuglia
- #openpuglia
- #beniculturali
status: publish
type: post
published: true
author: Paola Liliana Buttiglione
email: paola.liliana.buttiglione@gmail.com
twitter: 
linkedin: 
---

Come già annunciato in questo [post](http://opendatabari.github.io/blog/educational/2015/11/24/beniculturali.html), la comunità OpenPuglia si prepara al lavoro di costruzione di un dataset “ad alta potenzialità” sui luoghi della cultura della regione a partire dal DB unico MiBACT. Una parte della giornata del prossimo 18 dicembre ci vedrà impegnati nel portare in Wikidata alcuni dei dati che ci apprestiamo a raccogliere, normalizzare ed integrare: in realtà la comunità è già alacremente a lavoro su ciò (vi aggiorneremo a breve e più dettagliatamente). Intanto che le tastiere si scaldano, vi proponiamo una breve pillola su Wikidata, che cosa è, a cosa serve, come si usa. Tempo di lettura previsto: 3 minuti!

![logo wikidata]({{ site.url }}{{ site.baseurl }}/img/logo-wikidata.png)

*Logo di Wikidata: esso riproduce la scritta "wiki" in codice Morse (che corrisponde a • – –  • •  – • –  • •) mantenendo i colori del logo della Wikimedia Foundation.*

### Cosa è ed a cosa serve
Wikidata è un database costruito con il software [Wikibase](http://wikiba.se/), consultabile e modificabile da utenti umani e da [bot](https://it.wikipedia.org/wiki/Bot), che fornisce dati strutturati ed univoci (come ad esempio le date di nascita o le coordinate geografiche etc.) agli altri progetti della [Wikimedia Foundation](https://it.wikipedia.org/wiki/Wikimedia_Foundation) (come ad esempio [Wikipedia](https://it.wikipedia.org/wiki/Wikipedia)) e consente loro un accesso centralizzato. Esattamente come fa Wikimedia Commons con i file multimediali. 
In estrema sintesi Wikidata è un [database orientato al documento](https://it.wikipedia.org/wiki/Base_di_dati_orientata_al_documento) e focalizzato intorno ad oggetti definiti “items”, Ciascun item ha una propria pagina dove sono riuniti tutti i dati riferitigli ed è identificato per mezzo di un codice univoco, costituito dalla lettera Q seguita da cifre numeriche (es. Q###) o da un [link](https://www.wikidata.org/wiki/Wikidata:Glossary#Sitelink) ad una pagina esterna o da una combinazione fra [label](https://www.wikidata.org/wiki/Wikidata:Glossary#Label) (= etichetta) e [descrizione](https://www.wikidata.org/wiki/Wikidata:Glossary#Description). Il codice univoco Q### è utile a collegare le differenti versioni linguistiche di uno stesso item ed è dunque utile più alle “macchine” che agli “uomini”.
Si sta così costruendo una sorta di tassonomia su cui strutturare i progetti Wikimedia, in cui la classi sono gli items, i livelli gerarchici i cosidetti “statements” e gli attributi le cosidette *[“propertiers”](https://www.wikidata.org/wiki/Wikidata:List_of_properties/all)*. Le properties (qui una lista), definite sulla base del parametro *[key-value pairs](http://www.slideshare.net/littledata/keyvalue-pairs)*, sono “descrittori” dei valori. A ciascuna property viene perciò assegnato un particolare valore (il “dato” vero e proprio) e dunque gli corrisponde una tipologia di dati (ad esempio: data di nascita: gg/mm/aa; coordinate geografiche: lat/long etc.).
La strutturazione dei dati in Wikidata è simile a quella dei [linked data](https://www.wikidata.org/wiki/Wikidata:Glossary/it#Linkeddata), basata sulla tripla soggetto-predicato-oggetto, corrispondente a item-property-valore assegnato (ad esempio, questa è una [applicazione](http://askplatyp.us/) basata sui linked data Wikidata).

### Come si usa: la Terra secondo Wikidata
Ora scendiamo nei dettagli! Ciascun item è costituito dai seguenti elementi: label, description, alias, statements. Proviamo a capire meglio cosa sono attraverso la disamina della pagina Wikidata sulla [Terra](https://www.wikidata.org/wiki/Q2?setlang=it).

![logo wikidata]({{ site.url }}{{ site.baseurl }}/img/wikidata_earth.tiff)

#### *Label: Earth*
Poiché il codice univoco Q### è “poco utile agli uomini”, per rintracciare facilmente ciascun item è necessario darle un titolo immediatamente riconoscibile ed esplicativo (*Earth*). A differenza del codice Q###, i label non sono univoci. Earth ad esempio è label per item differenti tra loro: [un gruppo musicale americano, un trio vocale giapponese, un video-gioco, una città del Texas etc.](https://www.wikidata.org/wiki/Q1277599). 
La successiva descrizione è dunque fondamentale per la disambiguazione dei labels: ci possono essere più items con lo stesso label, ma codici Q### diversi e descrizioni diverse. 

#### *Description: third planet in the Solar System*
La descrizione deve essere breve e seguire lo stesso principio del *[“punto di vista neutrale”](https://it.wikipedia.org/wiki/Wikipedia:Punto_di_vista_neutrale)* che informa la stesura delle voci su Wikipedia. Non a caso un buon metodo per stendere la descrizione di un item su Wikidata è utilizzare la descrizione dell’eventuale voce corrispondente su Wikipedia stessa.

#### *Alias: Terra, Gaia, Sol-3, the Blue Planet, World (etc.)*
Gli alias sono nomi alternativi di uno stesso item, nella stessa lingua o in lingue diverse (es. alias dell’item *Earth/Terra* in italiano).

#### *Statements: deepest point, part of, shape, has part (etc.)*
Per poter utilizzare Wikidata, le informazioni vengono strutturate attraverso statements. Ad esempio su Wikipedia alla voce “Terra” si legge: 
“La Terra è il terzo pianeta in ordine di distanza dal Sole e il più grande dei pianeti terrestri del sistema solare, sia per quanto riguarda la massa che per il diametro” (voce consultata in data 01/12/2013). Le informazioni contenute in questa descrizione vanno così strutturate: 

#### *Item: Earth/Terra → statements: part of: Solar System/ Sitema Solare; mass: … ; diameter: ... etc.* 
Ciascun statement è composto dunque da una property cui viene associato un determinato valore.

#### I luoghi della cultura su Wikidata
Abbiamo intenzione di portare in Wikidata items relativi a luoghi della cultura della nostra regione. Immaginando per esempio di costruire un item relativo al Museo Archeologico Provinciale di Bari (di cui non esiste ancora un sito web ufficiale), i vari elementi che costituituenti potrebbero essere i seguenti:

- **label**: Museo Archeologico Provinciale;
- **description**: collezione permanente di reperti dall’età preistorica al medioevo significativi per la storia della regione Puglia;
- **alias**: Museo Archeologico di Santa Scolastica;
- **statements** (alcuni esempi possibili): coordinate location: 41°13’21.85” N, 16°87’04.85” E; country: Italia; located in the administrative territorial entity: Bari; Commons gallery: (...); official website: (...); date of official opening: (...); visitors per year: (...) ...

[Partecipa anche tu Venerdì 18 dicembre 2015 dalle 13:30 alle 18:00](https://www.eventbrite.it/e/biglietti-scopriamo-i-luoghi-della-cultura-con-gli-opendata-19682972300)

<div style="width:100%; text-align:left;" ><iframe  src="//eventbrite.it/tickets-external?eid=19682972300&ref=etckt" frameborder="0" height="260" width="100%" vspace="0" hspace="0" marginheight="5" marginwidth="5" scrolling="auto" allowtransparency="true"></iframe><div style="font-family:Helvetica, Arial; font-size:10px; padding:5px 0 5px; margin:2px; width:100%; text-align:left;" ><a class="powered-by-eb" style="color: #dddddd; text-decoration: none;" target="_blank" href="http://www.eventbrite.it/r/etckt">Con tecnologia Eventbrite</a></div></div>

