---
layout: post
title: Pubblicati gli opendata di AMTAB con il progetto “SEMINA”
date: 2014-09-22 07:36:49.000000000 +02:00
categories:
- Smart mobility
- Open Data
tags:
- #opendata
status: publish
type: post
published: true
author: Marco Buzzanca
email: buzzanca@planetek.it
twitter:
linkedin:
---
Da oggi a Bari sono disponibili gli opendata dei dati, in tempo reale, di arrivo degli autobus alle fermate.
Questa notizia è stata data all’interno del Workshop del **[Progetto SEMINA](http://www.opendatabari.it/2014/09/14/linfomobilita-a-bari)** che si è tenuto venerdì scorso all’interno del padiglione del Comune di Bari durante la **Fiera del Levante**.

Due le notizie di sicuro interesse che sono emerse durante il workshop per il mondo degli opendata.
<!--more-->

Prima notizia è la pubblicazione in modalità opendata dei dati di arrivo alle fermate dei Bus di Amtab, la società del Comune di Bari che gestisce il servizio di trasporto pubblico di Bari.
La banca dati che è stata resa pubblica all’indirizzo [http://bari.opendata.planetek.it/](http://bari.opendata.planetek.it/).

Gli opendata pubblicati, in questa prima fase, riguarderanno gli orari di arrivo degli autobus alla fermata distinti per linea. Il servizio prevede anche la pubblicazione delle informazioni relative alla localizzazione e codifica delle fermate e linee servite da ogni fermata.

<!--more-->

Molto interessante la licenza d’uso che è stata adottata. In coerenza con le linee guida del Comune di bari è stata adottata la licenza CC0 che garantisce la libertà di utilizzo da parte degli utenti senza alcun vincolo con la possibilità di sviluppare anche applicazioni commerciali.
La seconda buona notizia è l’annuncio della organizzazione di un hackathon per favorire l’utilizzo di questi dati.
L’hackathon, organizzato dalla Planetek Italia, nell’ambito del progetto SEMINA, ha l’obiettivo di attivare una sessione di coworking sull’utilizzo dei dati mettendo intorno allo stesso tavolo i tecnici che hanno pubblicato i dati, gli sviluppatori che hanno voglia di utilizzarli e semplici cittadini che esprimono i loro desideri.
L’hackathon si terrà sabato 8 Novembre 2014 presso “MEDIATECA REGIONALE PUGLIESE ” in Via Giuseppe  Zanardelli n. 30-36 70125 Bari, dalle ore 9.00 alle ore 18.00.

