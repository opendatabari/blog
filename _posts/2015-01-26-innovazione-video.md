---
layout: post
title: Gli stati generali dell’innovazione A Bari, Servizio di I Move Puglia
date: 2015-01-26
feature-img: expostebari.jpg
video: https://www.youtube.com/watch?v=6THcjEOzBTI
categories:
- Innovazione
tags:
- #sgipuglia
- #openpuglia
- #innovazione
status: publish
type: post
published: true
author: Giuseppe Zileni
email: giuseppe.zileni@gmail.com
twitter: http://www.twitter.com/gzileni
linkedin: http://it.linkedin.com/in/giuseppezileni/
---

Discutere e approfondire le politiche dell'innovazione, in ambito digitale e non solo, fra nuove filiere economiche, valorizzazione dei saperi locali, sostegno all’imprenditorialità giovanile. È stato l’obiettivo del convegno "Politiche dell'innovazione, terza missione e sviluppo del territorio" organizzato da Stati generali dell’innovazione e Università degli studi di Bari nell’ambito delle celebrazioni per i 90 anni dell’ateneo. L’evento si è tenuto lunedì 19 gennaio a Bari (ex Palazzo delle Poste, piazza Cesare Battisti, dalle 15 alle 19) e ha guardato in particolare al ruolo della piccola e media impresa e alla terza missione dell’Università, quella che punta a trasferire la ricerca e la conoscenza nelle filiere produttive per favorire la crescita economica, sociale e culturale delle comunità.
<!--more-->
I lavori sono stati aperti dalla prof.ssa Flavia Marzano, Presidente degli Stati Generali dell'Innovazione e dal prof. Giuseppe Pirlo, referente dell'Università degli Studi di Bari per l'Agenda Digitale e Smart City. A seguire il saluto del prof. Antonio Uricchio, Magnifico Rettore dell'Università di Bari.

Al convegno sono intervenuti tra gli altri: Loredana Capone (Assessore Regione Puglia), Alessandro Delli Noci (Assessore Comune di Lecce), Michele Emiliano (Assessore Comune San Severo), Alessandro Ambrosi (Presidente Camera di Commercio di Bari), Annibale D’Elia (Dirigente Regione Puglia), Giovanni Di Monde (Direttore INPS Regione Puglia), Massimo Dell'Erba (Presidente LASERINN), Leonardo Pellicani (Presidente Giovani Imprenditori Confartigianato Puglia), Mariella Pappalepore (Presidente della sezione Terziario Innovativo e Comunicazione di Confindustria Bari e Bat) 

Due gli "open talk" paralleli previsti all'interno della manifestazione, introdotti da Giuseppe Iacono (Presidente dell'Istituto Italiano degli Open Data) e da Vincenzo Patruno (ISTAT):

"Come rendere più innovative le pmi" coordinato da Massimo Zotti (shaker) e Morena Ragone (rapporteuse)
"Come facilitare il passaggio giovanile alla dimensione imprenditoriale innovativa" coordinato dal Prof. Giovanni Semeraro (shaker) e Milly Tucci (rapporteuse).
